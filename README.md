# Kontrola sudoku

V souboru `sudoku.py` vytvořte funkci `is_correct()`, která zkontroluje, že vstupní data odpovídají správně vyplněnému řádku Sudoku.
Vstupním parametrem funkce bude seznam s 9 položkami.
Výstupním parametrem bude logická hodnota `True`, pokud je řádek Sudoku správně vyplněn.
Na funkci jsou kladeny následující požadavky:
* Seznam projde kontrolou, pokud bude obsahovat čísla 1 až 9 a každé z nich právě jednou.
* Kontrola bude provedena pomocí množin a metod nad množinou.

Zopakujte si práci s Gitem:
* Vytvořte novou větev.
* Přepněte se do nové větve.
* Proveďte úpravy a ověřte funkčnost.
* Vytvořte revizi.
* Přepněte se na hlavní větev.
* Změny z nové větve začleňte do větve hlavní.
